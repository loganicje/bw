<html>
<body background="nat av4.jpg"
<p> Statek kosmiczny z rozbitkami z Asgardu (wydarzenia opowiedziane w filmie Thor: Ragnarok) zostaje zatrzymany przez potężnego Thanosa (Josh Brolin). Na pokładzie statku, którym podróżują między innymi Thor (Chris Hemsworth) i Loki (Tom Hiddleston), znajduje się też jeden z Kamieni Nieskończoności. Thanos chce zebrać wszystkie sześć Kamieni, które sprawią, że będzie niepokonany. Zamierza wykorzystać tę potęgę do zgładzenia połowy wszechświata. O jego zamiarach alarmuje Iron Mana (Robert Downey Jr.) i Doktora Strange'a (Benedict Cumberbatch) Bruce Banner (Mark Ruffalo). Cała trójka zostaje zaatakowana przez ludzi Thanosa, którzy chcą zdobyć należący do Strange'a Kamień Nieskończoności. Iron Manowi i reszcie pomaga w walce Spider-Man (Tom Holland). W tym samym czasie kosmos przemierza statek ze Strażnikami Galaktyki na pokładzie. Kiedy na pokład zabierają niespodziewanego gościa, zostają wmieszani w wojnę z Thanosem. Należy powstrzymać go jak najprędzej, bo z każdym zdobytym przez niego Kamieniem Nieskończoności będzie coraz bardziej niepokonany. Szczególnie zainteresowana zabiciem Thanosa jest jego przybrana córka Gamora (Zoe Saldana). Część Strażników wyrusza razem z Thorem, aby zdobyć broń zdolną pokonać Thanosa. Reszta wkrótce łączy siły z Iron Manem, Strange'em, Spider-Manem i Bannerem, który ma poważne problemy z przywołaniem Hulka. Tymczasem do rządzonej przez T'Challę (Chadwick Boseman) Wakandy przybywają Kapitan Ameryka (Chris Evans), Czarna Wdowa (Scarlett Johansson), Vision (Paul Bettany) i Scarlett Witch (Elizabeth Olsen).
</body>
</html>